<!DOCTYPE html>
<html>
    <head>
        <meta charset="utf-8">
        <title>title</title>
    </head>
    <body>
        <a href="#gql">过秦论</a> &nbsp;&nbsp;<a href="#lgzx">伶官传序</a> &nbsp;&nbsp;<a href="#qylz">屈原列传</a> &nbsp;&nbsp;<a href="#ls">离骚</a> &nbsp;&nbsp;<a href="#wc">文常</a>
        <p id="gql">
            &nbsp;&nbsp;&nbsp;&nbsp;&nbsp;&nbsp;秦孝公据崤函之固，拥雍州之地，君臣固守以窥周室，有席卷天下，包举宇内，囊括四海之意，并吞八荒之心。当是时也，商君佐之，内立法度，务耕织，修守战之具；外连衡而斗诸侯。于是秦人拱手而取西河之外。<br>
            &nbsp;&nbsp;&nbsp;&nbsp;&nbsp;&nbsp;孝公既没，惠文、武、昭襄蒙故业，因遗策，南取汉中，西举巴、蜀，东割膏腴之地，北收要害之郡。诸侯恐惧，会盟而谋弱秦，不爱珍器重宝肥饶之地，以致天下之士，合从缔交，相与为一。当此之时，齐有孟尝，赵有平原，楚有春申，魏有信陵。此四君者，皆明智而忠信，宽厚而爱人，尊贤而重士，约从离衡，兼韩、魏、燕、楚、齐、赵、宋、卫、中山之众。于是六国之士，有甯越、徐尚、苏秦、杜赫之属为之谋，齐明、周最、陈轸、召滑、楼缓、翟景、苏厉、乐毅之徒通其意，吴起、孙膑、带佗、倪良、王廖、田忌、廉颇、赵奢之伦制其兵。尝以十倍之地，百万之众，叩关而攻秦。秦人开关延敌，九国之师，逡巡而不敢进。秦无亡矢遗镞之费，而天下诸侯已困矣。于是从散约败，争割地而赂秦。秦有余力而制其弊，追亡逐北，伏尸百万，流血漂橹。因利乘便，宰割天下，分裂山河。强国请服，弱国入朝。延及孝文王、庄襄王，享国之日浅，国家无事。<br>
            &nbsp;&nbsp;&nbsp;&nbsp;&nbsp;&nbsp;及至始皇，奋六世之余烈，振长策而御宇内，吞二周而亡诸侯，履至尊而制六合，执敲扑而鞭笞天下，威振四海。南取百越之地，以为桂林、象郡；百越之君，俯首系颈，委命下吏。乃使蒙恬北筑长城而守藩篱，却匈奴七百余里。胡人不敢南下而牧马，士不敢弯弓而报怨。于是废先王之道，焚百家之言，以愚黔首；隳名城，杀豪杰，收天下之兵，聚之咸阳，销锋镝，铸以为金人十二，以弱天下之民。然后践华为城，因河为池，据亿丈之城，临不测之渊，以为固。良将劲弩守要害之处，信臣精卒陈利兵而谁何。天下已定，始皇之心，自以为关中之固，金城千里，子孙帝王万世之业也。<br>
            &nbsp;&nbsp;&nbsp;&nbsp;&nbsp;&nbsp;始皇既没，余威震于殊俗。然陈涉瓮牖绳枢之子，氓隶之人，而迁徙之徒也；才能不及中人，非有仲尼、墨翟之贤，陶朱、猗顿之富；蹑足行伍之间，而倔起阡陌之中，率疲弊之卒，将数百之众，转而攻秦，斩木为兵，揭竿为旗，天下云集响应，赢粮而景从。山东豪俊遂并起而亡秦族矣。<br>
            &nbsp;&nbsp;&nbsp;&nbsp;&nbsp;&nbsp;且夫天下非小弱也，雍州之地，崤函之固，自若也。陈涉之位，非尊于齐、楚、燕、赵、韩、魏、宋、卫、中山之君也；锄耰棘矜，非铦于钩戟长铩也；谪戍之众，非抗于九国之师也；深谋远虑，行军用兵之道，非及乡时之士也。然而成败异变，功业相反，何也?试使山东之国与陈涉度长絜大，比权量力，则不可同年而语矣。然秦以区区之地，致万乘之势，序八州而朝同列，百有余年矣；然后以六合为家，崤函为宫；一夫作难而七庙隳，身死人手，为天下笑者，何也？仁义不施而攻守之势异也。
        </p><br><br>
        <p id="lgzx">
            忧劳可以兴国，逸豫可以亡身。<br>
            祸患常积于忽微，而智勇多困于所溺。<br>
            满招损，谦受益。<br>
            盛衰之理，虽曰天命，岂非人事哉？
        </p><br><br>
        <p id="qylz">
            &nbsp;&nbsp;&nbsp;&nbsp;&nbsp;&nbsp;屈平疾王听之不聪也，谗谄之蔽明也，邪曲之害公也，方正之不容也，故忧愁幽思而作《离骚》。“离骚”者，犹离忧也。夫天者，人之始也；父母者，人之本也。人穷则反本，故劳苦倦极，未尝不呼天也；疾痛惨怛，未尝不呼父母也。屈平正道直行，竭忠尽智，以事其君，谗人间之，可谓穷矣。信而见疑，忠而被谤，能无怨乎？屈平之作《离骚》，盖自怨生也。《国风》好色而不淫，《小雅》怨诽而不乱。若《离骚》者，可谓兼之矣。上称帝喾，下道齐桓，中述汤、武，以刺世事。明道德之广崇，治乱之条贯，靡不毕见。其文约，其辞微，其志洁，其行廉。其称文小而其指极大，举类迩而见义远。其志洁，故其称物芳；其行廉，故死而不容。自疏濯淖污泥之中，蝉蜕于浊秽，以浮游尘埃之外，不获世之滋垢，皭然泥而不滓者也。推此志也，虽与日月争光可也。
        </p><br><br>
        <p id="ls">
            长太息以掩涕兮，哀民生之多艰。<br>
            余虽好修姱以鞿羁兮，謇朝谇而夕替。<br>
            既替余以蕙纕兮，又申之以揽茝。<br>
            亦余心之所善兮，虽九死其犹未悔。<br>
            怨灵修之浩荡兮，终不察夫民心。<br>
            众女嫉余之蛾眉兮，谣诼谓余以善淫。<br>
            固时俗之工巧兮，偭规矩而改错。<br>
            背绳墨以追曲兮，竞周容以为度。<br>
            忳郁邑余侘傺兮，吾独穷困乎此时也。<br>
            宁溘死以流亡兮，余不忍为此态也。<br>
            鸷鸟之不群兮，自前世而固然。<br>
            何方圜之能周兮，夫孰异道而相安？<br>
            屈心而抑志兮，忍尤而攘诟。<br>
            伏清白以死直兮，固前圣之所厚。
        </p><br><br>
        <img id="wc" src="1.png">
    </body>
</html>